Додаток Б
Vision & Scope
__________________________________________________________________
Vision and Scope Document
for
< Програмна система для моніторингу фізіологічних показників спеціальних служб у реальному часі з метою забезпечення безпеки та ефективності у виконанні завдань “SafetyShield”>
Version 1.0 
Prepared by <Сосницький А.>
<Компанія “SafetyShield”>
<04.03.2024>
 
 
Table of Contents (Зміст)


Table of Contents (Зміст)	2
Revision History	2
1	Business Requirements (Бізнес-вимоги)	3
1.1 Background (передумови)	3
1.2	Business Opportunity (Бізнес-можливості)	4
1.3	Business Objectives and Success Criteria (Бізнес-цілі та критерії успіху)	6
1.4	Customer or Market Needs (Потреби клієнтів або ринку)	7
1.5	Business Risks (Бізнес-ризики)	8
2	Vision of the solution (Концепція рішення)	10
2.1 Vision Statement (Окреслення концепції)	10
2.2 Major Features (Головна функціональність)	11
2.3	Assumption and Dependencies (Припущення та залежності)	12
3	Scope and limitations (Рамки та обмеження проекту)	13
3.1	Scope of Initial Release (Рамки первинного випуску)	13
3.2	Scope of subsequent Releases (Рамки наступних релізів)	14
3.3	Limitations and exclusions (Обмеження та вийнятки)	15
4	Business Context (Бізнес-контекст)	16
4.1	Stakeholder Profiles (Профілі зацікавлених сторін)	16
4.2	Project Priorities (Пріоритети проекту)	17
4.3	Operating Environment (Робоче середовище)	19



Revision History


Name	Date	Reason For Changes	Version
Release	04.03.2024	Створення проекту.	1.0


1	BUSINESS REQUIREMENTS (БІЗНЕС-ВИМОГИ)

1.1 Background (передумови)


На сьогодні існує велика кількість різних спеціальних підрозділів, таких як оперативно-рятувальні служби, пожежні, військові частини тощо. Усі ці підрозділи виконують різноманітні завдання різної складності, та робітники цих підрозділів, або військові досить часто можуть ризикувати своїм життям під час виконання конкретного завдання. Оперативно-рятувальні служби втручаються в надзвичайні ситуації, такі як природні катастрофи, аварії на транспорті та інші події, щоб надати допомогу та порятунок постраждалим. Пожежні частини борються з пожежами та здійснюють заходи з попередження та гасіння пожеж. Військові частини забезпечують оборону країни та беруть участь у військових операціях. Також існують інші спеціальні підрозділи, які виконують різноманітні завдання, такі як охорона державних об'єктів, боротьба зі злочинністю та тероризмом, медичні евакуаційні групи та багато інших. Кожен з цих підрозділів має свої унікальні вимоги та потреби, але всі вони мають спільну мету - захист і безпеку громадян та території.
Перш за все, рятувальні служби, пожежні та військові зіштовхуються з проблемами контролю показників здоров’я, а також точного місцезнаходження працівників для забезпечення їх безпеки. 
Програмна система моніторингу фізіологічних показників спеціальних служб вирішуватиме низку проблем, пов'язаних з ефективністю та безпекою військових чи рятувальних операцій. По-перше, вона допоможе вчасно виявляти можливі проблеми зі здоров'ям працівників спецпідрозділів, такі як серцеві аритмії, підвищення температури тіла або стресові стани. По-друге, система допоможе відстежувати точне місцеположення кожного працівника для запобігання позаштатних ситуацій.  Це дозволить оперативно реагувати на ситуації, що загрожують життю та здоров'ю людей.
Введення програмної системи для моніторингу фізіологічних показників спеціальних служб забезпечить постійний моніторинг місцеположення та фізіологічних показників робітників спецпідрозділів, дозволяючи в реальному часі спостерігати за їхнім станом здоров'я та місцем розташування та вчасно реагувати на будь-які зміни. Це підвищить загальний рівень безпеки та ефективності рятувальних чи військових операцій.
Крім того, система надасть можливість аналізу даних про стан здоров'я працівників спецпідрозділів, що допоможе не допустити ризикованих ситуацій у майбутньому, а також надати рекомендації щодо підтримки здоров'я та підвищення ефективності тренувань і підготовки. Це допоможе зменшити ризик травм та захворювань серед працівників, які виконують складні завдання і ризикують своїм життям та здоров’ям та покращить їхній загальний стан здоров'я та фізичну підготовку.


1.2	Business Opportunity (Бізнес-можливості)


Розберемо найбільш відомі аналоги нашого проекту на сьогодні. Найбільш традиційними системами контролю за станом здоров’я є такі як Apple Health, Fitbit Health Solutions та Honeywell Life Care Solutions.
По-перше, Apple Health працює на пристроях з операційною системою IOS та WatchOS, що означає, що користувачі, які використовують іншу операційну систему не зможуть використовувати дану систему моніторингу свого здоров’я. Основні можливості Apple Health включають:
збір даних про фізичну активність, сон, харчування, серцевий ритм та інші фізіологічні показники за допомогою вбудованих сенсорів на пристроях iPhone та Apple Watch, а також зі сторонніх додатків та пристроїв, формування статистики про фізичну активність, включаючи кількість кроків, витрачені калорії, пройдену відстань та інші показники. Також користувачі можуть зберігати медичну інформацію, таку як історія захворювань, алергії, ліки, результати аналізів тощо, що дозволяє легко відстежувати та управляти своїм здоров'ям.
По-друге, послуги Fitbit Health Solutions є досить дорогими в порівнянні з іншими платформами для моніторингу стану здоров’я. Fitbit, спеціалізується на пристроях та програмному забезпеченні для моніторингу фізичної активності та здоров'я, створює інструменти для стимулювання активного способу життя та сприяння збереженню здоров'я користувачів.
По-третє, інтеграція продуктів Honeywell Life Care Solutions з існуючими медичними системами та інфраструктурою є досить складною та вимагати значних зусиль та витрат на інженерно-технічні роботи. Деякі продукти Honeywell можуть мати обмежені можливості настройки або адаптації до конкретних потреб або вимог клієнтів, наприклад, адаптації для використання спеціальними службами в екстремальних умовах, що може призвести до недоліків у використанні для певних ситуацій або умов.
Усі вищезазначені аналоги пропонують загальний моніторинг активності та показників здоров’я, та орієнтовані на широке споживацьке використання, що ускладнює їх використання в екстремальних умовах, а також є залежними від платформ, на яких вони використовуються.
Майбутня модель монетизації включає  продаж обладнання для виміру медичних показників та трекерів місцеположення, а також підписку за використання системи та послуги консультацій та аналізу даних.
Даний програмний продукт розрахований на ринок силових структур, які займаються виконанням завдань у військовому або екстремальному середовищі. Ця галузь є доволі перспективною, оскільки забезпечення безпеки та здоров’я спеціальних підрозділів або військових є важливим пріоритетом для будь-якої країни, та через екстремальні умови або нехтування особистою безпекою кількість нещасних випадків зростає.


1.3	Business Objectives and Success Criteria (Бізнес-цілі та критерії успіху)


Бізнес-ціль 1: Розширення присутності на ринку щонайменше в 4 країнах.
Бізнес-ціль 2: зменшити кількість нещасних випадків та ризиків для здоров’я для спеціальних підрозділів, які виконують службові обов’язки.
Бізнес-ціль 3: розробити та впровадити нові модулі аналізу даних для покращення точності моніторингу стану здоров’я та запобігання травмам.
Бізнес-ціль 4: залучити щонайменше 5 спеціальних підрозділів (наприклад пожежні, рятувальники, служби безпеки) в кожній з країн.
Критерій успіху 1: придбання носимих датчиків для визначення місцезнаходження, вимірювання пульсу, температури, падіння  великою кількістю спеціальних служб військових, пожежних, рятувальних підрозділів.
Критерій успіху 2: забезпечити, що не менше 90% встановлених систем моніторингу працюють безперебійно в екстремальних умовах та передають достовірні дані.


1.4	Customer or Market Needs (Потреби клієнтів або ринку)


Необхідність надійного та ефективного моніторингу:
-	Клієнти, такі як військові чи оперативні підрозділи, потребують системи, яка забезпечить надійний та точний моніторинг фізіологічних показників та місцеположення під час екстремальних операцій.
Безпека та конфіденційність: 
-	Клієнти вимагають систему, яка забезпечить безпеку та конфіденційність даних про стан здоров'я працівників спеціальних підрозділів.
Гнучкість та адаптивність: 
-	Ринок потребує систем, які можуть адаптуватися до різноманітних умов та завдань, що виникають під час проведення службових завдань, і забезпечувати гнучкість у виборі датчиків та функціональності.
Швидка реакція на зміни стану здоров'я:
-	Клієнти шукають систему, яка дозволить швидко виявляти будь-які аномалії чи травми у фізіологічних показниках працівників спеціальних підрозділів і надавати відповідну реакцію.
Інтеграція з існуючими системами: 
-	Ринок потребує систем, які можуть легко інтегруватися з існуючими військовими та оперативними системами моніторингу та зв'язку.


1.5	Business Risks (Бізнес-ризики)


Представимо бізнес ризики у вигляді таблиці 1.1:
Таблиця 1.1 – Бізнес-ризики
Ризики	Суворість	Пом’якшення
Втрата даних або порушення конфіденційності 	Висока	Регулярні резервні копії даних, шифрування важливих даних, застосування систем аутентикації та авторизації
Втрата доступу до дачиків або системи моніторингу	Висока	Створення резервних каналів зв’язку та систем живлення 
Зміни в законодавстві	Середня	Постійне оновлення знань щодо вимог законодавства, співпраця з фахівцями з правових питань для оцінки та впровадження необхідних змін

Продовження таблиці 1.1
Виникнення технічних питань у системі моніторингу	Середня	Проведення регулярних технічних оглядів та тестування, навчання персоналу з питань
технічної підтримки
Недостатня кількість фінансових ресурсів	Висока	Для забезпечення достатнього фінансування проекту будуть залучати інвесторів
Незадоволення користувачів продуктом через непридатність системи до вимог ринку або недостатню якість моніторингу показників здоров’я 	Середня	Ретельний аналіз  вимог користувачів системи, регулярне тестування та обслуговування системи моніторингу 


2	VISION OF THE SOLUTION (КОНЦЕПЦІЯ РІШЕННЯ)
2.1 Vision Statement (Окреслення концепції)


Програмна система для моніторингу фізіологічних показників спеціальних служб у реальному часі з метою забезпечення безпеки та ефективності у виконанні завдань необхідна для точного моніторингу поточного місцеположення та показників здоров’я працівників таких служб, таких як пульс, температура, кров’яний тиск, а також попередження про загрозу життю або здоров’ю у реальному часі та ведення аналізу даних для попередження ризиків для здоров’я у майбутньому. 
Впровадження моніторингу фізіологічних показників спеціальних служб у реальному часі з метою забезпечення безпеки та ефективності у виконанні завдань надасть більш точний та оперативний моніторинг фізіологічних показників бійців, що дозволить швидше виявляти потенційні загрози для їхнього життя та надавати ефективну допомогу. Крім того, швидке виявлення аномалій у фізіологічних показниках може допомогти запобігти травмам або іншим негативним наслідкам, що можуть виникнути внаслідок порушення стану здоров'я. Уникнення непередбачуваних травм або погіршень здоров'я може зменшити витрати на медичне обслуговування та лікування, а також зменшити перерви у бойовій діяльності.
Також здатність здійснювати моніторинг поточного місцеположення та  стану здоров'я працівників спеціальних служб у реальному часі дозволить командируванню краще розуміти ситуацію та приймати обґрунтовані рішення.


2.2 Major Features (Головна функціональність) 


Наведемо головну функціональність програмного продукту:
MF-1: Реєстрація та авторизація користувачів у веб-застосунку.
	MF-2: Автоматичне створення запису працівника та відповідної спецслужби де він працює у mobile-застосунку.
MF-3: Створення, редагування та видалення даних про підрозділи спеціальних служб, а також їх працівників у веб-застосунку.
MF-4: Відображення поточного місцеположення кожного працівника спецслужб у веб-застосунку.
MF-5: Персональний моніторинг місцеположення та фізичного стану працівників у реальному часі у веб-застосунку.
MF-6: Автоматичне сповіщення про завищені показники здоров’я, а також перегляд виміряних показників у mobile-застосунку.
	MF-7: Перегляд статистики здоров’я кожного працівника та усіх працівників для керівництва підрозділу у веб-застосунку.
	MF-8: Перегляд та редагування даних про своїх працівників керівництвом підрозділу у веб-застосунку.
	MF-9: Збір та аналіз даних про фізіологічний стан працівників певного підрозділу для виявлення тенденцій та рекомендацій щодо підтримки здоров’я.


2.3	 Assumption and Dependencies (Припущення та залежності)


Залежності (Dependencies)
-	Медичні дані, такі як показники пульсу, температури та місцеположення будуть вимірюватися та передаватися датчиками належним чином.
-	Користувачі мають доступ до електроенергії для функціонування системи та живлення датчиків.
-	Користувачі системи мають налаштувати та встановити датчики для виміру особистих медичних показників та забезпечення правильності роботи системи.

Припущення (Assumptions):
-	Для кожного типу датчика (Виміру пульсу, температури, кров’яного тиску, відображення місцеположення) необхідно налаштовувати відповідні параметри.
-	Користувачі системи мають доступ до браузерів Google Chrome, Firefox, Safari та стабільний доступ до інтернету.
-	Користувачі системи мають мобільні пристрої з версією Android 10 та вище.


3	SCOPE AND LIMITATIONS (РАМКИ ТА ОБМЕЖЕННЯ ПРОЕКТУ)
3.1	 Scope of Initial Release (Рамки первинного випуску)


Клієнтська частина:
-	форма реєстрації та авторизації для нових користувачів;
-	можливість змінювати локалізацію;
-	 надання доступу до системи різним користувачам та визначення їх прав відповідно до ролей та обов’язків;
-	управління користувачами в межах певної організації або підрозділу;
-	можливість бачити показники усіх датчиків для адміністратора;
-	можливість проводити виміри особистих показників здоров’я, таких як пульс, температуру тощо та переглядати їх;
-	Можливість переглядати поточне місцеположення;
-	Відображення місцеположення кожного робітника для адміністратора;
-	отримувати сповіщення про погіршення стану здоров’я.
Серверна частина:
-	автоматичне хешування паролів;
-	встановлення ролі відповідно до користувача;
-	додавання, редагування та видалення підрозділів;
-	додавання, редагування та видалення працівників підрозділу;
-	 запис та зберігання показників датчиків для виміру показників здоров’я.
Мобільний застосунок:
-	створення профілю працівника та підрозділу;
-	 відображення показників датчиків для конкретного користувача;
-	можливість швидкого доступу до контактів екстрених служб або лікарів для негайної допомоги у випадку загрозливих ситуацій.
-	сповіщення про погіршення здоров’я працівника.
IoT частина:
-	вимір показників здоров’я: пульсу, температури, кров’яного тиску;
-	визначення місцеположення за GPS;
-	відправка даних, виміряних датчиками на серверну частину;
-	для показників кров'яного тиску та пульсу дані проходитимуть через алгоритми обробки для виявлення аномалій або тривалих змін у показниках, які можуть вказувати на серйозні проблеми зі здоров'ям;
-	використання алгоритмів реального часу для неперервного коригування показників на основі даних, що надходять від датчиків. Це дозволяє компенсувати будь-які зміни у датчиках та отримувати більш точні результати навіть під час змін у умовах експлуатації. 


3.2	 Scope of subsequent Releases (Рамки наступних релізів)


У веб-застосунку користувачі матимуть можливість:
-	проводити моніторинг персональних показників здоров’я автоматично протягом доби;
-	Фіксувати своє місцеположення та переглядати дані про місцеположення;
-	встановлювати пороги значень, при яких система буде попереджувати про перевищення показників пульсу, температури, тиску.
Адміністратор матиме можливість:
-	надавати технічну підтримку користувачам системи.
У mobile-застосунку користувачі матимуть можливість:
-	бачити добову статистику виміру особистих показників здоров’я.
  

3.3	Limitations and exclusions (Обмеження та вийнятки)


Далі наведено можливі обмеження та вийнятки, які будуть включені до системи:
-	програмна система для моніторингу фізіологічних показників спеціальних служб може вимагати безперебійного джерела живлення;
-	система датчиків не зможе надати повний медичний діагноз, а тільки про показники стану здоров’я та його можливі зміни;
-	Точність місцеположення залежить від стабільності сигналу GPS;
-	дані з датчиків можуть зчитуватися та передаватися на сервер з певною затримкою, що залежить від часу передачі даних та стабільності зв’язку.



4	BUSINESS CONTEXT (БІЗНЕС-КОНТЕКСТ)
4.1	Stakeholder Profiles (Профілі зацікавлених сторін)



На таблиці 4.1 наведемо профілі зацікавлених сторін.

Таблиця 4.1 – Профілі зацікавлених сторін
Зацікавлена сторона	Головна цінність	Ставлення 	Головний інтерес	Обмеження
Працівники спеціальних служб	Збереження життя та здоров’я, моніторинг показників здоров’я 	Розглянуть продукт як шлях до швидкого моніторингу свого фізичного стану	Збереження життя та здоров’я під час виконання службових завдань	Спроможність правильно користуватися датчиками для коректного виміру показань
Керівництво	Заощадження коштів на лікарняні для працівників, збереження життя працівників 	Розглянуть продукт як засіб для контролю стану працівників у реальному часі	Збереження життя та здоров’я працівників	Можливі труднощі в імплементації технологій під час екстремальних ситуацій 


Продовження таблиці 4.1
Медичний персонал 	Доступ до реальної інформації про стан військових, оперативно-рятувальних служб	Розглянуть продукт як можливість спрощення медичних обстежень	Надання консультацій згідно з даними, які надає система	Отримання доступу до даних


4.2	 Project Priorities (Пріоритети проекту)


На таблиці 4.2 наведемо пріоритети проекту:

Таблиця 4.2 – Пріоритети проекту
Показник	Виконання (етапи)	Обмеження (граничні значення)	Ступінь свободи (допустимий діапазон)
План робіт	Реліз 1.0	Терміни виконання	Можливе відхилення від графіку на 1-1,5 місяців

Продовження таблиці 4.2
Функціональність	Реліз 1.0	Необхідні функції	70 - 80% із високим пріоритетом мають бути включені до релізу 1.0.
Якість	Реліз 1.0	Мінімум помилок	100 % прийнятих тестів для користувача повинні пройти для випуску 1.0.
Персонал	Реліз 1.0	Команда складається з 1 розробника та адміністратора системи	
Ціна	Реліз 1.0 	Обмеження бюджету	Допустимо перевищити бюджет на 15% без перегляду роботи


4.3	 Operating Environment (Робоче середовище)


Програмний продукт буде розроблено з використанням наступних технологій:
-	Frontend: JavaScript (React, Bootstrap 5);
-	Backend: PHP Laravel;
-	Mobile: Java (Android sdk);
-	IoT: C++ (Arduino UNO r3, MAX30102, NEO-6M).
В якості системи управління базами даних буде використовуватися MySQL.
Програмний продукт має бути доступним, зручним, зрозумілим та ефективним у користуванні як для досвідчених, так і не досвідчених користувачів. Програмна система має бути здатною до управління великою кількістю запитів і користувачів одночасно. Для більшості взаємодій із користувачем час відгуку не має перевищувати 1 - 1,5 секунди. Програмна система має бути створена з дотриманням суворих вимог щодо захисту даних та контролю доступу. Дані користувачів повинні бути захищені від несанкціонованого доступу, а система повинна забезпечувати безпечний доступ до бази даних з віддалених місць. 

